<html>

<head>

</head>

<body>
    <img src="Oshomapto.jpg"><img/>
    <h1> অসমাপ্ত আত্মজীবনী</h1>
   <h3>সংকলনের ইতিহাস</h3>
    <hr/>
    <p>শেখ মুজিবুর রহমানের জীবনের অনেক সময়ই কেটেছে জেলখানায় বন্দি অবস্থায়। <b>১৯৬৬-৬৯</b>সালে তিনি <a href="https://bn.wikipedia.org/wiki/%E0%A6%86%E0%A6%97%E0%A6%B0%E0%A6%A4%E0%A6%B2%E0%A6%BE_%E0%A6%B7%E0%A6%A1%E0%A6%BC%E0%A6%AF%E0%A6%A8%E0%A7%8D%E0%A6%A4%E0%A7%8D%E0%A6%B0_%E0%A6%AE%E0%A6%BE%E0%A6%AE%E0%A6%B2%E0%A6%BE">আগরতলা ষড়যন্ত্র
    মামলায় ঢাকা</a> 
        <a href="https://bn.wikipedia.org/wiki/%E0%A6%A2%E0%A6%BE%E0%A6%95%E0%A6%BE_%E0%A6%95%E0%A7%87%E0%A6%A8%E0%A7%8D%E0%A6%A6%E0%A7%8D%E0%A6%B0%E0%A7%80%E0%A6%AF%E0%A6%BC_%E0%A6%95%E0%A6%BE%E0%A6%B0%E0%A6%BE%E0%A6%97%E0%A6%BE%E0%A6%B0">কেন্দ্রীয় কারাগারে</a> রাজবন্দি ছিলেন। এ নিরিবিলি নিরানন্দ সময়গুলোতে বন্ধুবান্ধব, সহকর্মী এবং সহধর্মিণীর
        অনুপ্রেরণায় তিনি
        জীবনী লেখা শুরু করেন। মুক্তিযুদ্ধকালীন সময়ে শেখ মুজিবুর রহমানের ধানমন্ডির ৩২ নম্বর সড়কের বাড়িটি পাক হানাদার
        বাহিনীর
        দখলে ছিল। এই বাড়িতেই একটি ড্রেসিংরুমের আলমারির উপরে অন্যান্য খাতাপত্রের সাথে শেখ মুজিবুর রহমানের লেখা এই
        আত্মজীবনী,
        স্মৃতিকথা, ডায়েরি, ভ্রমণ কাহিনীও ছিল। পাকিস্তানি বাহিনী সমগ্র বাড়িটি লুটপাট ও ভাঙচুর করলেও এই কাগজপত্রগুলোকে
        মূল্যহীন
        ভেবে অক্ষত রেখে যায়।</p>
    <p>পঁচাত্তরের নৃশংস হত্যাকাণ্ডের পর বাড়িটি <a href="https://bn.wikipedia.org/wiki/%E0%A6%9C%E0%A6%BF%E0%A6%AF%E0%A6%BC%E0%A6%BE%E0%A6%89%E0%A6%B0_%E0%A6%B0%E0%A6%B9%E0%A6%AE%E0%A6%BE%E0%A6%A8">জিয়াউর রহমান</a> কর্তৃক সিলগালা করে দেওয়া হয়। <b>১৯৮১ সালে</b>
        বাড়িটি বর্তমান
        প্রধানমন্ত্রী শেখ হাসিনার পরিবারের নিকট হস্তান্তর করা হয়। এ সময় ঐ বাড়িতে শেখ মুজিবুর রহমানের স্মৃতিকথা,
        ডায়েরি ও চীন
        ভ্রমণের খাতাগুলো খুঁজে পাওয়া গেলেও তাঁর আত্মজীবনীর পাণ্ডুলিপিটি পাওয়া যায় নি; শুধু কয়েকটি ছেঁড়া-উইপোকায়
        কাটা টাইপ
        করা ফুলস্কেপ কাগজ পাওয়া যায়।</p>
        <p>দীর্ঘদিন পর ২০০৪ সালে শেখ মুজিবুর রহমানের এক ভাগ্নে অতি পুরানো-জীর্ণপ্রায় এবং প্রায়ই অস্পষ্ট লেখার চারটি খাতা শেখ
        হাসিনাকে এনে দেন। তিনি এই খাতা চারটি শেখ মুজিবের আরেক ভাগ্নে <b>শেখ ফজলুল হক মণি</b>'র অফিসের টেবিলের ড্রয়ার থেকে সংগ্রহ করেন।
        এই লেখাগুলোকে বঙ্গবন্ধু হারিয়ে যাওয়া পূর্বোক্ত আত্মজীবনী হিসেবে সুনিশ্চিত করা হয়। ধারণা করা হচ্ছে শেখ মণিকে টাইপ করার
        জন্য এগুলো দেওয়া হয়েছিল। পরে এগুলো বাংলা একাডেমির সাবেক মহাপরিচালক শামসুজ্জামান খানের সম্পাদনায় গ্রন্থাকারে অসমাপ্ত
        আত্মজীবনী নামে ২০১২ সালের জুনে প্রকাশ করা হয়। '<b>দি ইউনিভার্সিটি প্রেস লিমিটেড</b>'-এর পক্ষে এ গ্রন্থটি প্রকাশ করেন মহিউদ্দিন
        আহমেদ। বইটির প্রচ্ছদ এঁকেছেন শিল্পী <b>সমর মজুমদার</b> এবং কম্পিউটার গ্রাফিক্স ও স্ক্যান করেছেন ধনেশ্বর দাশ চম্পক। এতে মোট
        পৃষ্ঠা সংখ্যা ৩২৯।</p>
        <br>
        <hr>
        
        <hr>
        <h3><mark>আত্মজীবনী</mark></h3>
        <p>বইটিতে আত্মজীবনী লেখার প্রেক্ষাপট, লেখকের বংশ পরিচয়, জন্ম, শৈশব, স্কুল ও কলেজের শিক্ষাজীবনের পাশাপাশি সামাজিক ও
        রাজনৈতিক কর্মকাণ্ড, দুর্ভিক্ষ, বিহার ও কলকাতার দাঙ্গা, <b><a href="https://bn.wikipedia.org/wiki/%E0%A6%85%E0%A6%B8%E0%A6%AE%E0%A6%BE%E0%A6%AA%E0%A7%8D%E0%A6%A4_%E0%A6%86%E0%A6%A4%E0%A7%8D%E0%A6%AE%E0%A6%9C%E0%A7%80%E0%A6%AC%E0%A6%A8%E0%A7%80              ">দেশভাগ</a></b>, কলকাতাকেন্দ্রিক প্রাদেশিক মুসলিম ছাত্রলীগ ও মুসলিম লীগের
        রাজনীতি, দেশ বিভাগের পরবর্তী সময় থেকে <b>১৯৫৪</b>সাল অবধি পূর্ব বাংলার রাজনীতি, কেন্দ্রীয় ও প্রাদেশিক মুসলিম লীগ সরকারের
        অপশাসন, ভাষা আন্দোলন, ছাত্রলীগ ও <b>আওয়ামী লীগ</b> প্রতিষ্ঠা, যুক্তফ্রন্ট গঠন ও নির্বাচনে বিজয়ী হয়ে সরকার গঠন, আদমজীর
        দাঙ্গা, পাকিস্তান কেন্দ্রীয় সরকারের বৈষম্যমূলক শাসন ও প্রাসাদ ষড়যন্ত্রের বিস্তৃত বিবরণ এবং এসব বিষয়ে লেখকের প্রত্যক্ষ
        অভিজ্ঞতার বর্ণনা রয়েছে।[২] আছে লেখকের কারাজীবন, পিতা-মাতা, সন্তান-সন্ততি ও সর্বোপরি সর্বংসহা সহধর্মিণী বেগম
        ফজিলাতুন্নেসার কথা, যিনি তাঁর রাজনৈতিক জীবনে সহায়ক শক্তি হিসেবে সকল দুঃসময়ে অবিচল পাশে ছিলেন। একইসঙ্গে লেখকের চীন,
        ভারত ও পশ্চিম পাকিস্তান ভ্রমণের বর্ণনাও বইটিকে বিশেষ মাত্রা দিয়েছে।</p>
        <br>
        <hr>
        <hr>
        <h3><mark>অনুবাদ ও অন্যান্য সংস্করণ</mark></h3>
        <br>
        <p>দেশ বিদেশের বঙ্গবন্ধু ও বাংলাপ্রেমিকরা একক বা যৌথভাবে অসমাপ্ত আত্মজীবনী অনুবাদে অবদান রেখে চলেছেন। এ সকল অনুবাদকের মধ্যে
        কেউ কেউ স্বতঃপ্রণোদিত হয়ে স্ব-উদ্যোগে অনুবাদ করেছেন বা করে চলেছেন। অদ্যাবধি ইংরেজি, উর্দু, জাপানি, চীনা, আরবি, ফরাসি,
        হিন্দি, তুর্কি, নেপালি, স্পেনীয়, অসমীয়া, রুশ, কোরীয় এবং সর্বশেষ মারাঠি ভাষায় অসমাপ্ত আত্মজীবনীর অনুবাদ প্রকাশিত
        হয়েছে। মালয় ও ইতালি ভাষায় অনূদিত হলেও তা প্রকাশের অপেক্ষায় আছে।</p>
        <br>
        <br>
        <hr>
        <hr>
        <address>এ পৃষ্ঠায় শেষ পরিবর্তন হয়েছিল ১৩:১৫টার সময়, ২ নভেম্বর ২০২২ তারিখে।<br>
            <br>

        লেখাগুলো ক্রিয়েটিভ কমন্স অ্যাট্রিবিউশন/শেয়ার-আলাইক লাইসেন্সের আওতাভুক্ত; এর সাথে বাড়তি শর্ত প্রযোজ্য হতে পারে। এই
        সাইট ব্যবহার করার মাধ্যমে, আপনি এটি ব্যবহারের শর্তাবলী ও এর গোপনীয়তা নীতির সাথে সম্মত হচ্ছেন। উইকিপিডিয়া®, অলাভজনক
        সংস্থা উইকিমিডিয়া ফাউন্ডেশনের একটি নিবন্ধিত ট্রেডমার্ক।<br>
        <br>
        <b>
            <u>গোপনীয়তার নীতি<br>
            উইকিপিডিয়া বৃত্তান্ত<br>
            দাবিত্যাগ<br>
            মোবাইল সংস্করণ<br>
            উন্নয়নকারী<br>
            পরিসংখ্যান<br>
            কুকির বিবৃতি</u>
        </b>
        </address>
        
</body>

</html>